sarum XIV.

sarran xiv,

LURIMA sunt, Fuscine, et fama digna sinistra

Et nitidis maculam haesuram figentia rebus,
Quae monstrant ipsi pueris traduntque parentes.
Si damnosa senem juvat alea, ludit et heres
Bullatus parvoque eadem movet arma fritillo. a
Nec melius dc se cuiquam sperare propinquo
Concedet juvenis, qui radere tubera terrae,
Boletum condire et eodem jure natantes
Mergere ficedulas didicit nebulone parente
Et cana monstrante gula. Quum septimus annus 10
Transieu't puero, nondum omni dente renato,
Barbatoa licet admoveas mille inde magistros,
Hinc totidem, cupiet lauto coenare paratu
Semper et a magua non degenerare culina.
Mitem animum et mores modicis erroribus aequos 15
Praecipit, atquc animas servorum ct corpora nostra
Materia constare putat paribusque elementis,
An saevire docet Rutilus, qui gaudet acerbo
Plagarum strepitu et nullam Sirena flagellis ‚Åµ
'Comparat Antiphates trepidi Laris ac Polyphemus, 20
Tum felix quoties aliquis tortore vocato
Uritur ardenti duo propter lintea ferro?
Quid suadet juveni laetus stridore catenae,
Quem mire afficiunt inscripta ergastula, carcer

 

