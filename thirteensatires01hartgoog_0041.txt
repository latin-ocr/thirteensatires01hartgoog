22 · o. rann auvnnsms x

Non cedit Veiente, sed ut fanaticus oestro

Percussus, Bellona, tuo, divinat et “ Ingens

Omen habes,” inquit, “ magni clarique triumphi: 125
· Regem alique'm capies, aut de temone Britanno

Excidet Aruiragus: peregrina est bellua3 cernis

Erectas in terga sudes ?” Hoc defuit unum

Fabricio patriam ut rhombi memoraret et annos.-
“Quidnam igitur censes? conciditur ’ἒ ” “Absit abillo
Dedecus hoo,” Montanus ait: “testa alta paretur, 131
Quae tenui muro spatiosum colligat orbem. ·

Debetur magnus patinae subitusque Prometheus.
Argillam atque rotam citius properate: sed cx hoc
Tempore jam, Caesar, figuli tua castra sequantur.” 135
Vicit digna viro sententia: noverat ille

Luxuriam imperii veterem noctesque Neronis

J am medias aliamque famem, quum pulmo Falerno
Arderet. ‹Nullirnajor fuit usus edendi

Tempestate mea. Circeis nata forent an 140
Lucrinum ad saxum Rutupinove edita fundo

Ostrea callebat primo deprendere morsu,

Et semel aspecti littus dicebat echini.

Surgitur, et misso proceres exire jubentur

Consilia quos Albanam dux maguus in arcem

Traxerat attonitos et festinare coactos,

Tanquam de Cattis aliquid torvisque· Sigambris

Dicturus, tanquam diversis partibus orbis

Anxia praecipiti venisset epistola penna.

Atque utinam his potius nugis tota illa dedisset

Tempora saevitiae, claras quibus abstulit Urbi
Illustresque animas impune et vindice nullo.

Sed periit postquam cerdonibus esse timendus

Coeperat: hoc nocuit Lamiarum caede madenti.

 

