ΒΑΤΙΒΑΙ IV.

Verba animi proferre et vitam impendere vero.

Sic multas hiemes atque octogesima vidit

Solstitia, his armis illa quoque tutus in aula.

¹ Proximus ejusdem properabat Acilius aevi

Ourn juvene indigno quem mors tam saeva maneret 95
Et Domini gladiis tam festinata: sed olim

Prodigio par est cum nobilitate senectus:

Unde fit, ut malim fraterculus esse (ligantis.

Profuit ergo nihil misero quod cominus rursus

Figebat Numidas Albana nudus arena

Venator. Quis enim jam non intelligat artes

Patriciae? Quis priscum illud miratur acumen,

Brute, tuum? Facile est barbato imponere regi.

Nec melior vultu quamvis ignobilis ibat

Rubrius, offensae veteris rens atque tacendae, loc
Et tamen improbior satiram scribente cinaedo.

Montani quoque venter adest, abdomine tardus, ·

Et matutino sudans Crispinus amomo

Quantum vix redolent duo funera3 saevior illo

Pompeius tenui jugulos aperire susurr03 110
Et qui vulturibus servabat viscera Dacis

Fuscus, marmorea meditatus proelia villa;

Et cum mortifero prudens Veiento Catullo,

Qui nunquam visae flagrabat amore puellae,

Grande et conspicuum nostro quoque ternpore monstrum,
Caecus adulator, dirusque a ponte satelles, 116
’ Dignus Aricinos qui mendicaret ad axes,

Blandaque devexae jactaret basia rhedae.

Nemo magis rhombum stupuit: nam plurima dixit

In laevum conversus, atilli dextra jacebat 120
Bellua. Sic pugnas Cilicis laudabat et ictus

Et pegma et pueros inde ad velaria raptos.

 

