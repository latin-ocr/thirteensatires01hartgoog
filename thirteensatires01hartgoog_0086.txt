SATIRA XII.

' Ι nunc et ventis animam committe dolato

Confisus ligno, digitis a morte remotus

Quatuor aut septem, si sit latissima taeda. '
Mox curn reticulis et pane et ventre lagenae 60
Aspice sumendas in tempestate secures.

Sed postquam jacuit planum mare, tempora postquam
Prospera vectoris fatumque valentius Euro

Et pelago, postquam Parcae meliora benigna
Pensa manu ducunt hilares et staminis albi 65
Lanificae, modica nec multum fortior aura

Ventus adest, inopi miserabilis arte cucurrit

’ Vestibus extentis et, quod superaverat unum,

Volo prora suo. J am deficientibus Austris

Spes vitae cum sole redit: tum gratus Iule,

· Atque novercali sedes praelata Lavin0,

Conspicitur sublimis apex, cui candida nomen
Scrofa dedit, laetis Phrygibus mirabile sumen,

Et nunquam visis triginta clara mamillis

Tandem intrat positas inclusa per aequora moles
Tyrrhenamque Pharon porrectaque brachia rursum,
Quae pelago occurrunt medio longeque relinquunt
ltaliam 7- non sicigitur mirabere portus

Quos natura dedit--sed trunca puppe magister
Interiora petit Baianae pervia cymbae

Tuti stagna sinus, gaudent ubi vertice raso

Garrula securi narrare pericula nautae.

Ite igitur, pueri, linguis animisque faventes, “
Sertaque delubris et far'ra imponite cultris

Ac molles ornate focos glebamque virentem.

J am sequar et, sacro quod praestat rite peracto,
Inde domum repetam, graciles ubi parva coronas

’ Accipiunt fragili simulacra nitentia cera.

 

