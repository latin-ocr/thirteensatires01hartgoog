SATIRA V.

SI te propositi nondum pudet atque eadem est mens,
Ut bona summa putes aliena vivere quadra3
Si potes illa pati, quae nec Sarmentus iniquas
Caesaris ad mensas, nec vilis Galba tulisset,
Quamvis jurato metuam tibi credere testi.
Ventre nihil novi frugalius. Hoc tamen ipsum
'Defecisse puta quod inani sufficit alvo:
Nulla crepido vacat? nusquam pons et tegetis pars
Dimidia brevior? tantine injuria coenae?
Tam jejuna fames, possis cum honestius illic Ι 10
Et tremere et sordes farris mordere canini?
Primo fige loco, quod tu discumbere jussus
Mercedem solidam veterum capis officiorum.
Fructus amicitiae magnae cibus: imputat huuc rex,
Et quamvis rarum tamen imputat. Ergo duos post 15
Si libuit menses neglectum adhibere clientem,
Tertia ne vacuo cessaret culcita lecto,
“Una simus‚” ait. Votorum summa: quid ultra ,
Quaeris? Habet Trebius propter quod rumpere somnum
Debent et ligulas dimittere sollicitus ne 20
Tota salutatrix jam turba peregerit orbern
Sideribus dubiis, aut illo tempore quo se
Frigida circumagunt pigri sarraca Bootae.
Qualis coena tamen? Vinum quod sucida nolit
Lana pati: de conviva Corybanta videbis. 25

 

